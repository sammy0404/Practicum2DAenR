<?xml version="1.0"?>
<content>
<site>PWNED</site>
<article>
Soennitische extremisten in Irak zouden plannen smeden om Groot-Brittannië aan te vallen, zei de Britse premier David Cameron woensdag. Hij wil zich daarom actiever gaan bemoeien met gebieden waar "regeringen de zeggenschap verliezen en extremisten het machtsvacuüm opvullen". De Britten kunnen het zich niet veroorloven afzijdig te blijven, vindt Cameron volgens de BBC. Hij vreest een door radicale soennieten beheerst gebied in Centraal-Irak. De premier meent dat de Iraakse regering zich meer moet inspannen om de verschillende geloofsgemeenschappen met elkaar te verzoenen. Er zijn in Groot-Brittannië in de laatste anderhalf jaar 65 mensen opgepakt wegens hun banden met Syrische jihadgroepen.
</article>
</content>
