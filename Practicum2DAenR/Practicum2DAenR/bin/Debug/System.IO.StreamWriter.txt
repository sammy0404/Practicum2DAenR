<?xml version="1.0"?>
<content>
<site>PWNED</site>
<article>
Alleen de burgemeester van Den Haag is bij machte om de geplande pro-ISIS demonstratie aldaar aanstaande vrijdag te verbieden. Hij lijkt dat echter niet van plan. Dat zei minister Frans Timmermans zojuist in antwoord op vragen van de ChristenUnie die de demonstratie wil verbieden. Een aantal soennitische feestneuzen had op Facebook aangekondigd hun solidariteit met de in het zwart uitgedoste massa-executeurs te komen betuigen bij de Iraakse ambassade in de Hofstad. Dat was tegen het zere been van de ChristenUnie, die het liefst alleen hen welgevallige meningen in de publieke ruimte vertegenwoordigd ziet. De Nederlandse wet beschermt echter de rechten van elke demonstrerende idioot, zo legde Timmermans fijntjes aan de Tweede Kamer uit. De gemeente Den Haag laat via een woordvoerder aan het ANP weten ook niet van plan te zijn de demo te schrappen. "Er zijn geen wettelijke gronden die het mogelijk maken om deze demonstratie op voorhand te kunnen verbieden. Wat wel kan is dat we heel scherp zijn in de voorwaarden die we aan de demonstranten stellen", tekende het persbureau op. Oproepen tot geweld is bijvoorbeeld uit den boze.
</article>
</content>
