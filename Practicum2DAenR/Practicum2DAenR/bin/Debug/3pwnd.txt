<?xml version="1.0"?>
<content>
<site>PWNED</site>
<article>
Tim Lambesis, oprichter en zanger van de christelijke metalband As I Lay Dying, blijkt helemaal niet christelijk te zijn. Dat schrijft Christian News. Lambesis werd eerder dit jaar tot zes jaar cel veroordeeld omdat hij een huurmoordenaar op zijn ex-vrouw wilde afsturen.En nu blijkt dus dat hij geen christen is. Lambesis viel van het geloof door - oh ironie - zijn studie religie. "Ik probeerde daar mijn geloof te verdedigen, maar ik vond de andere kant veel sterker eigenlijk", zegt hij daarover. Hoewel uiteindelijk het grootste gedeelte van de band niet christelijk meer was bleven ze zich wel zo profileren om maar cd'tjes te blijven verkopen. "Ik kan me een christelijk festival herinneren waar we als band geïnterviewd werden en de interviewer vroeg of één van de jongens met 'm wilde bidden. Hij bevroor en liet één van de anderen die nog wel christelijk was het doen. Later lachten we erom, maar het was wel heel ongemakkelijk", aldus Lambesis. 
</article>
</content>
