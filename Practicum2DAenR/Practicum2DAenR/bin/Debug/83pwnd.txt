<?xml version="1.0"?>
<content>
<site>PWNED</site>
<article>
Het Russisch voetbalelftal is er dinsdag in Cuiabá niet in geslaagd afstand te nemen van Zuid-Korea, in de allerlaatste wedstrijd van de eerste WK-ronde in Brazilië. Het duel eindigde onbeslist. Daar mocht het team van bondscoach Fabio Capello niet eens ontevreden over zijn.De Aziaten kwamen halverwege de tweede helft op voorsprong door een 'lucky shot' van Lee Keun-Ho, dat doelman Igor Akinfejev door de handschoenen liet glippen. Invaller Alexander Kerzjakov deed die blunder in elk geval gedeeltelijk vergeten.Hoogstaand was het duel zeker niet. Beide ploegen zochten hun heil in schoten van afstand. Het resultaat is ook gunstig voor België, dat in groep H nu alleen aan de leiding gaat dankzij de zege op Algerije (2-1).De beginfase beloofde iets, maar al snel sloeg de verveling toe. De supporters in Moskou vielen in slaap, die in Seoul verlangden terug naar bed. Voor rust schrokken ze sporadisch wakker of veerden ze op. Dat was te danken harde overtredingen van Son Heung-Min en Ki Sung-Yueng en aan schoten van heel ver (Sergej Ignasjevitsj) of van ver (Joeri Zjirkov, Koo Ja-Cheol).Beide teams slaagden er ook na rust niet in combinaties van niveau te laten zien en voor individuele acties ontbrak de fut en inspiratie. Wat overbleef was vuren van afstand. Akinfejev zag de meeste projectielen op zich afkomen en had het moeilijk, maar ook Jung Sung-Ryong aan de overzijde was niet erg klemvast. (ANP)
</article>
</content>
