<?xml version="1.0"?>
<content>
<site>PWNED</site>
<article>
Goed nieuws: ook Japan heeft zich in de 21ste eeuw gemeld. Het land heeft woensdag een wet aangenomen waarin ook het bezit van kinderporno strafbaar wordt gesteld. Er waren al wetten die het maken en verspreiden van kinderporno verboden, en minderjarigen mochten niet als prostituee werken, meldt het ANP. Overtreders van de nieuwe kinderpornowet, die komende maand al gaat gelden, krijgen een boete tot een miljoen yen (ongeveer 7.225 euro), zo staat in de wet die door het Japanse Hogerhuis is aangenomen. Het Lagerhuis was al eerder akkoord.De wet kent wel een uitzondering: Japanse pedo's kunnen zich nog wel laven aan seksueel getinte manga, Japanse stripverhalen. Activisten ijverden ook voor een verbod op die strips, maar tegenstanders vonden dat dat een inbreuk op het recht op vrije meningsuiting was. 
</article>
</content>
