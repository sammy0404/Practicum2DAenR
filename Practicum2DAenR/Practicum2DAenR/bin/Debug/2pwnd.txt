<?xml version="1.0"?>
<content>
<site>PWNED</site>
<article>
Een debat in de Tweede Kamer over Europese Zaken is donderdag even geschorst na een woordenwisseling tussen PVV-Kamerlid Harm Beertema en D66-leider Alexander Pechtold.De fittie ontstond toen Pechtold hem vroeg naar de mogelijke samenwerking van de PVV in het Europees Parlement met een Poolse partij die vrouwen het kiesrecht zou willen afnemen, weet het ANP.Terwijl Beertema daarop antwoordde, klonk al snel wat gelach, vooral afkomstig van zijn buurman Pechtold, die daarbij ook wat opmerkingen maakte. Toen Beertema daar een punt van maakte, riep Pechtold: "Kinderachtige vent, gewoon doorpraten". Even later wilde commissievoorzitter Raymond Knops (CDA) het woord aan Pechtold geven. "Het wordt mij niet mogelijk gemaakt mijn verhaal af te maken door interrupties en de houding en het dedain van zogenaamde volksvertegenwoordigers", zei Beertema daarop. "Ga dan weg als je het er niet mee eens bent", riep Pechtold vervolgens.
</article>
</content>
