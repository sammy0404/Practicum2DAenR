<?xml version="1.0"?>
<content>
<site>PWNED</site>
<article>
Het idee om een aparte homowijk in Tilburg te ontwikkelen, was een 'grap' om te zien hoe mensen zouden reageren op het idee. Dat maakte de Stichting Roze Maandag, projectontwikkelaars Blauwhoed en LBB Naber Makelaars woensdagavond bekend.Eerder op woensdag werd beweerd dat de projectontwikkelaar het animo voor een omheinde homowijk liet onderzoeken. "We kregen een hoop negatieve reacties en daar hoopten we ook op. We hadden expres een klein groepje ingelicht", aldus een woordvoerster. Volgens de drie initiatiefnemers is de grap een "statement tegen intolerantie naar de gay gemeenschap in Nederland."Het idee kwam van de Stichting Roze Maandag, die ook de gelijknamige dag voor homo-emancipatie organiseert. Aanleiding voor de grap is een CBS-onderzoek waaruit blijkt dat homo's en lesbiennes zich op straat, in winkelgebieden en in het openbaar vervoer vaker onveilig voelen dan hetero's. "Hoewel GayVillage niet echt is, is de intolerantie tegen de gay gemeenschap dat wel degelijk", schrijft de stichting.Het plan kreeg veel kritiek, van onder meer COC Nederland en Dwars, de jongerenorganisatie van GroenLinks. Ook op sociale media waren de negatieve reacties niet van de lucht. (ANP)
</article>
</content>
