<?xml version="1.0"?>
<content>
<site>PWNED</site>
<article>
Een 54-jarige 'natuurgenezeres' staat woensdag terecht voor de dood van zeker één van haar patiënten. Volgens de rechter maakte ze meerdere slachtoffers. De vrouw uit Kockengen behandelde volgens RTV Utrecht honderden verslaafde patiënten met de hallucinerende stof ibogaïne. Zeker bij een van haar patiënten, een 28-jarige Zwitser, werd de stof fataal. Hij liep in 2011 onder invloed van de drug over de A2, en werd hierbij doodgereden.Een andere patiënt, een nu 29-jarige Belg, kreeg een hartaanval. Hij overleefde het, maar raakte kreupel en bijna blind. Ook werd er woensdag tijdens de rechtszitting bekend dat een 28-jarige Brit stierf, vermoedelijk onder de hoede van de vrouw, en dat een Zweed van het parkeerdek op Schiphol sprong. Saillant detail: de vrouw werd miljonair met haar kwakzalverij. 
</article>
</content>
