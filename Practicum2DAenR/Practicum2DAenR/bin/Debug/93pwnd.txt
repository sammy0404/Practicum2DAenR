<?xml version="1.0"?>
<content>
<site>PWNED</site>
<article>
Hans Wulffelé (62) stelde iemand een vraag. Nu is hij verlamd. Wulffelé ligt momenteel met een hersenbloeding in het ziekenhuis, verlamd aan één kant van zijn lichaam. De Amersfoorter had namelijk het gore lef gehad een scooterrijder in het Utrechtse plaatsje Hooglanderveen vorige week aan te spreken op zijn rijgedrag, zo meldt de Telegraaf vandaag. "Ik vroeg of hij de volgende keer misschien beter een stukje kon omrijden, in plaats van over dat smalle paadje waar fietsers elkaar al moeilijk kunnen passeren", zegt Wulffelé. Hierop was natuurlijk maar één antwoord mogelijk: bruut geweld. De scooterrijder sloeg Wulffelé met een rake kaakslag een hersenbloeding. Sindsdien ligt hij in het ziekenhuis. De dader is nog voortvluchtig. Het zou gaan om een blanke man van tussen de 20 en 25 jaar die er "bleek en ongezond" uitziet.
</article>
</content>
