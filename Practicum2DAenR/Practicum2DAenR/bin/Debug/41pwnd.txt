<?xml version="1.0"?>
<content>
<site>PWNED</site>
<article>
Bondscoach Louis van Gaal van het Nederlands elftal wilde zijn elftal voor het tweede groepsduel met Australië niet aanpassen om de "flow in het elftal" na de ruime zege op Spanje (5-1) niet te verbreken.Dat zei de bondscoach woensdag voor het duel in Porto Alegre tegen de NOS. Van Gaal haalde ook het oefenduel met Wales aan, waarin Nederland niet in de 5-3-2-opstelling speelde, maar met 4-4-2. "Dat experiment vond ik niet zo geslaagd", zei Van Gaal. "Bovendien speelt Australië met opkomende backs. Ik denk dat wij dat met deze opstelling goed kunnen bestrijden."De coach erkende dat het misschien moeilijk voor de spelers wordt om opnieuw te pieken. "We hebben namelijk vijf weken de focus op Spanje gehad. Nu moeten we ons in drie dagen op Australië richten. Maar dat zijn deze spelers wel gewend. Dat is niets nieuws." (ANP)
</article>
</content>
