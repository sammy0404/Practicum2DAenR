<?xml version="1.0"?>
<content>
<site>PWNED</site>
<article>
Bukken burgertuig, er wordt binnenkort NOG meer bezuinigd op uw kostbare voorzieningen. Er is echter ook goed nieuws: de belasting op arbeid gaat dan waarschijnlijk omlaag.
Het ANP meldt zojuist dat Jeroen Dijsselbloem, onze socialistische minister van Financiën, verdere bezuinigingen “geen taboe” heeft genoemd. Hij deed dit naar aanleiding van vragen van D66-Kamerlid Wouter Koolmees die zijn zorgen uitsprak over de hoge Nederlandse belastingdruk op arbeid. Volgens Europese cijfers betrekt Vadertje Staat namelijk 57,5% van al zijn inkomsten uit de vruchten van uw harde werk.De coalitie wil dat arbeid goedkoper wordt om de werkgelegenheid te doen groeien. Er is echter fittie tussen links en rechts over hoe dit betaald dient te worden. De PvdA liet eerder wat proefballonnetjes op over het verhogen van de belasting op vermogen, maar de VVD zat daar niet op te wachten. De PvdA wil op zijn beurt graag de sociale voorzieningen intact laten. Waarschijnlijk wordt nu een deel van het staatsapparaat dus geofferd zodat Jan Modaal meer van zijn salaris mee naar huis kan nemen.
</article>
</content>
