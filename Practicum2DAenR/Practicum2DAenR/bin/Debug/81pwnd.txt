<?xml version="1.0"?>
<content>
<site>PWNED</site>
<article>
De treinkaartjes in de spits worden op korte termijn toch niet duurder. Staatssecretaris Wilma Mansveld van Infrastructuur gaat de conceptafspraken met de NS eerst nog eens goed bekijken.Mansveld en de NS spraken eerder af dat het spoorwegbedrijf reizen in de spits 10 procent duurder mag maken. De prijzen in de daluren moeten dan wel met 12 procent dalen. De hoop is dat u zich niet meer in een propvolle spitstrein gaat persen, maar op een rustiger moment gaat treinen.Het plan kon rekenen op fikse kritiek, dus gaat de staatssecretaris toch nog maar eens kijken naar de percentages van prijsstijgingen en -dalingen en past die aan waar nodig, meldt de NOS. Verder moet er nader worden onderzocht of de variabele prijzen inderdaad de verspreiding van het aantal reizigers tot gevolg hebben. Uit een eerste onderzoek bleek dat dat het geval is bij een klein prijsverschil. Een nieuw onderzoek kan misschien aanleiding zijn om de prijzen niet te verhogen, immers "tariefdifferentiatie is een middel, geen doel", aldus Mansveld.
</article>
</content>
