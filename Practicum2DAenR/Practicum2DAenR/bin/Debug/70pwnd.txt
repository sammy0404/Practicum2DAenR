<?xml version="1.0"?>
<content>
<site>PWNED</site>
<article>
Gemeenten mogen bepalen dat buitenlanders niet in coffeeshops mogen komen. Dat heeft de Raad van State woensdag bepaald, meldt het ANP. Coffeeshops uit Tilburg en Maastricht hebben twee jaar tegen de regel geprocedeerd, maar zonder succes dus. Indirect onderscheid maken op basis van nationaliteit is een goede maatregel om drugstoerisme te voorkomen en georganiseerde criminaliteit te bestrijden, vond de rechter. Er zijn geen andere, minder ingrijpende maatregelen beschikbaar. De regel komt uit de koker van Rutte-I, maar in de praktijk zijn er maar een paar gemeenten in het zuiden van het land die controleren of coffeeshops aan drugstoeristen verkopen. Eerder werd al bekend dat aan de Raad van State geadviseerd werd deze uitspraak te doen. 
</article>
</content>
