<?xml version="1.0"?>
<content>
<site>PWNED</site>
<article>
EÃ©n op de vier Nederlandse burgervaders zit er financieel allerminst warmpjes bij door dubbele woonlasten. Burgemeesters moeten wonen in de gemeente waar ze werken. Veel gemeentebazen, die daardoor moeten verhuizen, raken hun woning buiten de gemeente echter aan de straatstenen niet kwijt. Dat meldt De Telegraaf. "Er is een aantal burgemeesters die hun woning noodgedwongen hebben verkocht met grote verliezen. Zij zijn armlastig uit de oude gemeente vertrokken", vertelt voorzitter Bernt Schneiders van het Nederlands Genootschap van Burgemeesters. Een deel van hen "kampt zelfs met schulden", vervolgt Schneiders. "Een burgemeester verdient niet slecht, maar ook weer niet zoveel dat een tweede huis een betaalbare optie is."Zo zag de burgemeester van het Brabantse Bladel zich eind vorig jaar genoodzaakt terug te keren naar zijn oude woning in Kessel. Hij kon de dubbele woonlasten niet langer ophoesten. Hij sprak met de gemeenteraad af, dat hij weer verkast naar Bladel als zijn oude woning verkocht is. 
</article>
</content>
