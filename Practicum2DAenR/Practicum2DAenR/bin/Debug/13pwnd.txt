<?xml version="1.0"?>
<content>
<site>PWNED</site>
<article>
De Spaanse politie heeft de auto van de al ruim vier jaar vermiste Nederlander Martin Verfondern gevonden. Het is het eerste spoor in de vermissingszaak. De wagen werd vanuit een helikopter van de Guardia Civil teruggevonden in een bos in de gemeente A Veiga, in de provincie Galicië, meldt het ANP. Dat gebied is zeer moeilijk begaanbaar. "De beste plek om een auto te laten verdwijnen", zegt een boswachter. "Want daar komen nooit jagers."De politie ontdekte de deels verbrande auto, zonder nummerplaten, per toeval bij controles op bosbranden. Momenteel wordt de omgeving uitgekamd en wordt er gezocht naar sporen en DNA. Martin Verfondern had een biologische boerderij in Santoalla, in Galicië. Hij is sinds 19 januari 2010 spoorloos. Zijn vrouw is vanaf het begin af aan uitgegaan van een misdrijf, omdat Verfondern ruzie had met zijn buren over grond. 
</article>
</content>
