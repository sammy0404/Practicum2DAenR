<?xml version="1.0"?>
<content>
<site>PWNED</site>
<article>
Rusland moet optreden tegen het geweld van separatisten in het oosten van Oekraïne. Zo niet, dan volgen er nieuwe sancties tegen het land. Dat heeft de Amerikaanse vicepresident Joe Biden tegen de Oekraïense president Petro Porosjenko gezegd tijdens een telefonisch onderhoud, meldt het ANP. Als het Russisch beleid jegens Oekraïne niet verandert, zullen de Verenigde Staten samenwerken met bondgenoten voor het opleggen van nieuwe sancties aan Moskou. Rusland stuurt volgens Biden namelijk nog altijd wapens en militanten naar het buurland. Volgende week komen de leiders van de Europese Unie bij elkaar. Waarschijnlijk wordt tijdens die ontmoeting gesproken over nieuwe sancties tegen Rusland. Biden en Porosjenko hebben afgesproken "contact te houden" voorafgaand aan dat overleg.
</article>
</content>
