<?xml version="1.0"?>
<content>
<site>PWNED</site>
<article>
Een 16-jarige feestneus heeft bij een illegale Britse rave zijn pink verloren. Dat deerde de jongen niet. Hij ging lekker door met feesten, want de "bass was zo lekker hard". De knaap was net lekker bezig op de dansvloer toen het feestje bruut werd verstoord, meldt Gawker (+foto van na de behandeling). "Na vijf minuten ging het brandalarm af. Iedereen riep 'Trek het van de muur'", legt de jongen uit. "Ik was op dat moment volledig nuchter en probeerde het. Ik sprong en greep het alarm vast, waarna mijn pink bleef steken in de gebroken casing van het alarm. Toen ik omlaag kwam, werd mijn pink volledig van mijn hand getrokken."De jongen liet zijn avondje uit niet vergallen door de kleine kwetsuur. "Ik dacht: ik ben hier pas een uur, ik heb 12 euro entree betaald, maar ik heb mijn pink verloren. Ga ik dan naar huis? Nee, ik ga door totdat ik niet meer kan.' Mijn vriend heeft me vervolgens naar de eerste hulp gebracht."Toch had het feestbeest nog geen zin om naar huis te gaan. Hij vroeg de hulpverleners of ze er niet even snel een pleister op konden plakken, zodat hij verder kon stampen. Op de vraag waarom hij wilde blijven dansen, antwoordde hij: "Wat kan ik anders doen? Er zijn lekkere meiden, de bass is hard en de muziek is heerlijk."
</article>
</content>
