<?xml version="1.0"?>
<content>
<site>PWNED</site>
<article>
Als het aan de PVV ligt zijn jihadisten die afreizen naar Syrië of Irak om te vechten voor de islam bij terugkomst in Nederland geen Nederlanders meer. Ook pleit de PVV dat de tegoeden van Nederlandse jihadisten worden bevroren en afgepakt, meldt het ANP. Dit is te lezen in een plan van de partij om Nederland te beschermen tegen de "terreur van de islam".Verder is in het plan te lezen dat jihadisten bij terugkomst direct vast moeten worden gezet. Deelname aan de islamitische strijd zou strafbaar moeten worden gesteld. Volgens PVV-leider Geert Wilders kan de wereld in Syrië en Irak eindelijk eens het ware gezicht van de islam zien: "Gruwelijke fanatici, onder wie helaas ook terroristen met een Nederlands paspoort, trekken een spoor van bloed door het Midden-Oosten." Wilders vreest dat de jihadisten ook in Nederland zullen neerstrijken als er niet tijdig tegen opgetreden wordt. 
</article>
</content>
