<?xml version="1.0"?>
<content>
<site>PWNED</site>
<article>
Een 29-jarige Hongaar is op onfortuinlijke wijze tegen de lamp gelopen in Duitsland. De man mocht het land niet in, maar miste bij Heerlen een afslag waardoor hij toch Duitsland in reed. De man werkt in Heerlen. In 2011 was hij in Duitsland voor drugshandel tot 3,5 jaar brommen veroordeeld, schrijft de Telegraaf. Toen hij in december 2012 een deel van zijn straf had uitgezeten kwam hij vrij, met daarbij de voorwaarde dat hij zich niet meer in Duitsland zou vertonen.Daar wilde de man zich ook aan houden, en hij probeerde bij de eerste afslag in Duitsland te keren. Uitgerekend daar werd hij gecontroleerd door de Duitse politie. Nu moet hij de resterende 532 dagen van zijn celstraf toch uitzitten. 
</article>
</content>
