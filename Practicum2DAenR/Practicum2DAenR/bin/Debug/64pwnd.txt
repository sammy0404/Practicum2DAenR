<?xml version="1.0"?>
<content>
<site>PWNED</site>
<article>
De politie van Los Angeles heeft dinsdag 50 leden gearresteerd van de Five Deuce Broadway Gangster Crips. De boefjes dealden drugs van Californië tot helemaal in Louisiana en Minnesota.Het dealtuig verkocht drugs op speelplaatsen en in de buurt van scholen in de wijk South Los Angeles (vroeger bekend als South Central). Ook vestigden ze zich in een shabby uitgaansstraat waar veel junks komen. Ze gebruikten regelmatig geweld om hun plaatselijke monopolie af te dwingen.Hun assortiment bestond onder andere uit wiet, crack, PCP, crystal meth en codeïne. De gangsters maakten gebruik van vrouwelijke leden als katvangers. Leden van de bende was het ten strengste verboden om ook maar te praten tegen een politieagent.Volgens de politie was de invloed van de bende op de gemeenschap groot, doordat kinderen niet buiten durfden te komen en ouders bang waren dat hun kids iets kon overkomen. Ook lokale ondernemers verhuisden uit angst voor de Crips.Gremlin RiderzDe bendeleden konden worden opgepakt na een drie jaar durend onderzoek met de naam Operation Gremlin Riderz, weet de Los Angeles Times.De bende is een divisie van de Crips, een grote straatbende die te herkennen is aan hun blauwe kleding en accessoires. De Five Deuce Broadway Gangster Crips zijn al sinds de jaren zeventig actief.
</article>
</content>
